<?xml version="1.0" encoding="utf-8"?>
<resources>
    <string name="app_name">Savolax</string>
    <string name="title_home">Hem</string>
    <string name="title_products">Produkter</string>
    <string name="title_post">Inlägg</string>
    <string name="title_other">Annat</string>
    <string name="title_account">Konto</string>
    <string name="large_text">När allt är äkta skapas riktig magi Vår frisimmande lax kommer från Bömlo i Norge, en plats där fisken hanteras med en unik respekt och varsamhet. Precis lika omsorgsfullt hanterar vi råvaran när den nått oss i Göteborgs Fiskhamn. Vårt hantverk tar tid, och vi tar inga genvägar, men så blir resultatet därefter också. Välkommen att upptäcka hur vi skapar riktig magi. När lådorna från Bömlo når oss vet vi att innehållet är fantastiskt. Fisken har simmat fritt i extra stora och djupa kassar, vuxit långsamt och bara fått foder utan tillsatser. Laxen är filead pre-rigor och karaktäriseras av en tydlig orange färg, fast kött och är otroligt god redan nu. I alla tider har laxen torrsaltats. Det är en tradition vi värnar istället för att injicera saltvatten. Saltningen sker för hand varefter filéerna varsamt läggs i korgar och trycks ihop. Det ger en komprimerad, tjockare och mer smakrik lax. Att salta går fort, men är en process som tar år att bemästra till fullo. Gravad lax är fantastisk – när den görs på rätt sätt. Många använder torkad eller fryst dill, vi nöjer oss bara med färsk halländsk midsommardill. Vi hackar den för hand, varefter vi gravar och konserverar på traditionellt sätt. Inför leverans fördelas dillen noggrant på laxen och lokalerna fylls, oavsett årstid, av doften av svensk sommar. När vi röker lax eldar vi först upp en härd av fint spån. Därefter inleds ett känsligt samspel mellan syre, bränsle och temperatur. Vid kallrökning omges laxen av en rök som håller precis tio grader i minst ett dygn. Vid dubbelrökning följs den processen av en varsam varmrökning. I bägge fallen skapas unika och inbjudande röksmaker. Anna värnar om det genuina Det var en slump att Anna Martinsson grundade Savolax 1992, men att hon skulle göra skillnad inom matområdet var givet. Och hon ser att laxen kan spela en viktig roll i en tid när vi behöver äta mer genuint och agera mer hållbart. ”Jag drivs av att värna hantverket och det genuina. Därför gör vi allt för att ge vår lax en nyanserad, ren och aromatisk smak, med en oslagbar textur. Jag tror nämligen att nyckeln är att äta bättre lax. Det gäller för övrigt all mat, vilket gynnar både individen och planeten. Dessutom förtjänar laxen upprättelse. Många ser den som trist, färglös och hämtad från trånga odlingar. Vi vill ändra på det med vårt hantverk och genom att all lax kommer från Bömlo. Där lever fisken i en naturlig miljö ute till havs och behandlas med stor omsorg under hela livet. Vi har med egna ögon sett hur varsamt Bömlo behandlar fisken. Dessutom får vi de bästa bitarna, vilket är nyckeln till att skapa njutningsfulla upplevelser. För mig har laxen stora möjligheter i en framtid där måltidslösningar efterfrågas allt mer. Samtidigt driver den trenden oss mot att använda mer av råvaran, vilket är bra utifrån ett hållbarhetsperspektiv. Våra laxnuggets (lansering april 2021) är ett bra exempel på det och vi utvecklar ständigt produkter med nya smaker och former. Allt för att fler ska upptäcka att Savolax ger dig smakupplevelser du aldrig glömmer.” Allt började i en liten monter… Hösten 1992 tittar Anna Martinsson in i den minsta montern på en matmässa. Där erbjuds en kallrökt delikatess i form av en finsk, havsodlad regnbågslax. Samma helg har hon förhandlat till sig världspatentet på rökmetoden, Knappt 30 år senare är Savolax välkänt bland göteborgska fiskälskare, men har också serverats på Nobelmiddagar, franska lyxkrogar och är på väg till Maldiverna. När Savolax grundades 1992 sålde bolaget först rökar, men snart insåg Anna Martinsson att den rätta vägen framåt handlade om att själv röka laxen. Stegvis har metoderna förfinats och utbudet breddats. Redan tidigt fick bolaget fotfäste bland fiskhandlarna i Göteborg och 2006 kom nästa höjdpunkt när Savolax fanns med på Nobelmenyn. Året därefter belönades Savolax med Skarpsillen vid The Swedish Seafood Awards och 2011 mottog Anna Martinsson Västra Gastronomiska Akademins diplom. Utöver framgångar på hemmaplan har franska lyxkrogar serverat laxen och nyligen har en hotellanläggning på Maldiverna lagt sin första order. Samtidigt är den stora drivkraften lusten att både förnya sig och värna det traditionella – samt att sprida smakerna till en större publik. Något som fick extra fart i början av 2021 då en bredare satsning inom dagligvaruhandeln inleddes.</string>
    <string name="posts">Inlägg</string>
    <string name="followers">Följare</string>
    <string name="following">Följer</string>
</resources>